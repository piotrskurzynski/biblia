Tedy zebráli Filiſtynowie Wojſká ſwe / áby walcżyli / á zeƺli śię u Sochot / które <i>jeſt</i> w Judźie : y położyli śię Obozem miedzy Sochotem y miedzy Aſekiem ná gránicách Domim.
A Saul y mężowie Izráelſcy / zebráli śię / y położyli śię Obozem w dolinie Elá : y uƺykowáli wojſko przećiw Filiſtynom.
A Filiſtynowie ſtali ná górze z jedney ſtrony : ále Izráelcżycy ſtali ná górze z drugiey ſtrony : á doliná byłá miedzy nimi.
Y wyƺedł mąż miedzy nie z Obozu Filiſtyńſkiego / imieniem Goliat z Get : wzwyż ná ƺeśćiu łokiet / y ná piędźi.
A przyłbicá miedźiána <i>byłá</i> ná głowie jego / á w kárácenę łuƺcżáſtą ubierał śię : á wagá káráceny pięć tyśięcy Syklów miedźi <i>ważyłá</i>.
Nád to / nákolanki miedźiáne miał ná nogách ſwojich / y tarcż miedźiáną miedzy rámionámi ſwymi.
A oƺcżepiſko oƺcżepu jego / jáko nawój tkácki / á grot oƺcżepu jego <i>miał</i> ƺeść ſet Syklów żelázá / á nioſący tarcż <i>jego</i> ƺedł przed nim.
Y ſtánąwƺy wołał do hufów Izráelſkich / y mówił im : Nácośćie wyćiągnęli z wojſkiem ku potykániu? Yzażem ja nie jeſt Filiſtyńcżyk / á wy ſłudzy Saulowi? Obierzćież miedzy ſobą mężá / á niech mi śię ſtáwi :
Będźieli śię mógł potkáć ze mną / á zábije mię / będźiemy waƺymi niewolnikámi : lecż jeſli go ja przemogę / y zábiję go / wy będźiećie náƺymi niewolnikámi / y ſłużyć nam będźiećie. Nád to rzekł Filiſtyńcżyk :
Jam dźiś urągał hufom Izráelſkim / dajćie mi mężá / á niech cżyni ze mną pojedynkiem.
A uſłyƺawƺy Saul y wƺyſtek Izráel te ſłowá Filiſtyńcżyká / ulękli śię / y ſtrwożyli śię bárzo.
( A Dawid <i>był</i> Synem mężá Efrátejcżyká z Betlehem Judá / którego imię Iſáji / który miał ośm Synów / á ten był zá dni Saulowych ſtáry y podeƺły w lećiech.
Y poƺli trzej Synowie Iſájego ſtárƺy zá Saulem ná wojnę : á imioná trzech Synów jego którzy poƺli ná wojnę <i>ſą te :</i> Eliáb pierworodny / á wtóry po nim Abinádáb / á trzeći Sámmá.
Lecż Dawid był namłodƺy : á ták trzej naſtárƺy poƺli byli zá Saulem. )
Dawid tedy odchodźił y wracał śię od Saulá / áby páſł trzody Ojcá ſwego w Betlehem.
Ale Filiſtyńcżyk wychadzał wſtawájąc ráno y wiecżór / y ſtawał przez cżterdźieśći dni.
Y rzekł Iſáji do Dawidá Syná ſwego : Weźmi teraz bráćij ſwey to Efá práżmá / y dźieśięćioro chlebá tego / á bież do Obozu / do bráći ſwey :
A tych dźieśięć młodych ſerów donieśieƺ Rotmiſtrzowi : á bráćią ſwą náwiedźiwƺy / dowieƺ śię jáko śię máją / y záſtáwę ich wydźwignieƺ.
A Saul / y oni / y wƺyſcy mężowie Izráelſcy leżeli w dolinie Elá / walcżąc przećiwko Filiſtynom.
Wſtawƺy tedy Dawid ráno ná świtániu / á porucżywƺy trzodę ſtróżowi / wźiął to ná śię / y ƺedł jáko mu był rozkazał Iſáji / y przyƺedł do Obozu : á wojſko wyƺło było do ƺyku / y okrzyk ucżyniło ku potykániu.
A <i>już</i> byli uƺykowáli Izráelcżycy y Filiſtynowie wojſko przećiwko wojſku.
Przetoż zoſtáwiwƺy Dawid to co przynióſł / y złożywƺy to z śiebie pod rękę ſtróżá ſprzętu żołnierſkiego / bieżał do wojſká / á przyƺedƺy przywitał śię z bráćią ſwoją w pokoju.
A gdy rozmawiał z nimi : oto mąż imieniem Goliat Filiſtyńcżyk z Get / wyſtępował miedzy nie z Wojſká Filiſtyńſkiego : y mówił oneż ſłowá : co ſłyƺał <i>y</i> Dawid.
A wƺyſcy mężowie Izráelſcy / ujrzawƺy onego mężá / ućiekáli od oblicża jego / y bali śię bárzo.
Y mówili mężowie Izráelſcy / A widźieliżeśćie tego mężá który wyƺedł? Bo wyƺedł áby urągał Izráelowi : ále ktoby go zábił / ubogáći go Król bogáctwy wielkiemi / y córkę mu ſwoję da / á dom Ojcá jego ucżyni wolnym w Izráelu.
Tedy Dawid rzekł do mężów / którzy z nim ſtali / mówiąc : Co dádzą mężowi / któryby zábił tego Filiſtyńcżyká / á odjął poháńbienie od Izráelá? Bo cóż to zá Filiſtyńcżyk nieobrzezány / że urąga wojſkom Bogá żywiącego?
Y powiedźiał mu lud oneż ſłowá / mówiąc : To dádzą mężowi który go zábije :
A gdy uſłyƺał Eliáb / brát jego ſtárƺy / co mówił z onymi mężámi / zápalił śię gniewem Eliáb ná Dawidá / y rzekł : Po coś tu przyƺedł / á komuś porucżył onę trochę owiec ná puƺcży? znamći ja pychę twoję / y złość ſercá twego / żeś przyƺedł / ábyś śię przypátrywał bitwie.
Tedy rzekł Dawid / Cóżem teraz ucżynił? Wƺákem tu ná rozkazánie przyƺedł.
Y odwróćił śię od niego ku drugiemu / y pytał śię jáko y przed tym : á odpowiedźiał mu lud ták jáko y pierwey.
Y uſłyƺano ſłowá które mówił Dawid : y opowiedźiano je Saulowi : którego <i>Saul</i> wźiął do śiebie.
Y mówił Dawid do Saulá : Niech nicżyje ſerce nie upada dla tego : ſługá twój pójdźie / á będźie śię bił z tym Filiſtynem.
Ale Saul rzekł do Dawidá : Nie możeƺ ty iść przećiwko temu Filiſtynowi / ábyś śię z nim potykał : boś jeſt dźiećiną / á on jeſt mężem walecżnym od młodośći ſwojey.
Y odpowiedźiał Dawid Saulowi : Paſał ſługá twój trzodę Ojcá ſwego / á gdy przychodźił Lew / y niedźwiedź / á porywał báráná z ſtádá.
Tedym go gonił / y biłem go / y wydźierałem z páƺcżęki jego. A <i>gdy</i> śię rzucał ná mię / ułápiwƺy go zá gárdło jego : tłukłem go y zábijałem go.
Y Lwá y niedźwiedźiá zábił ſługá twój : tedyć też będźie <i>y</i> ten Filiſtyńcżyk nieobrzezány / jáko jeden z tych : gdyż urągał wojſkom Bogá żywiącego.
Nád to rzekł Dawid : PAN który mię wyrwał z mocy Lwá / y z mocy niedźwiedźiá / tenże mię wyrwie z rąk Filiſtyná tego : Tedy rzekł Saul do Dawidá : Idź / á PAN niech będźie z tobą!
Y ubrał Saul Dawidá w ƺáty ſwe / y włożył przyłbicę miedźiáną ná głowę jego / á oblókł go w páncerz.
Przypáſał też Dawid miecż jego ná ƺáty ſwoje / y koƺtował <i>jeſliby mógł</i> chodźić / ( bo <i>przed tym</i> tego nie doświadcżał : ) Tedy rzekł Dawid do Saulá : nie mogę w tym chodźić / bom temu nie przywykł. Y złożył to Dawid z śiebie :
Ale wźiął kij ſwój w rękę ſwoję / y obrał ſobie pięć głádkich kámieni z potoku / y włożył je do nacżynia páſterſkiego które miał / to jeſt do torby / á procę ſwoję nióſł w ręku ſwojich : y przybliżył śię ku Filiſtynowi.
Szedł też Filiſtyńcżyk poſtępując y przybliżájąc śię ku Dawidowi / y wyroſtek który nióſł tarcż przed nim.
A gdy pojrzał Filiſtyńcżyk / y obacżył Dawidá / lekce go ſobie poważył / przeto że był dźiećiną / á liſowátym y pięknym ná wejrzeniu.
Rzekł tedy Filiſtyńcżyk do Dawidá : Yzalim ja pies / yż ty idźieƺ ná mię z kijem? Y przeklinał Filiſtyńcżyk Dawidá przez Bogi ſwoje.
Nád to rzekł Filiſtyńcżyk do Dawidá : Pódź do mnie / á dam ćiáło twoje ptáſtwu powietrznemu y beſtyam polnym.
Tedy rzekł Dawid Filiſtynowi : Ty idźieƺ do mnie z miecżem y z oƺcżepem / y z tarcżą / á ja idę do ćiebie w imieniu PANA zaſtępów / Bogá Wojſk Izráelſkich / któremuś urągał.
Dźiś ćię poda PAN w ręce moje / á zábiję ćię / y odejmę głowę twoję od ćiebie / á dam trupy Wojſká Filiſtyńſkiego ptáſtwu powietrznemu / y beſtiam źiemſkim : á pozna wƺyſtká źiemiá że jeſt Bóg w Izráelu :
Y dozna wƺyſtko to zgromádzenie / że nie miecżem / áni oƺcżepem wybawia PAN : gdyż PAńſka jeſt walká / á poda was w ręce náƺe.
Y ſtáło śię / gdy powſtał Filiſtyńcżyk y ƺedł / á przybliżał śię przećiwko Dawidowi / że poſpieƺył y Dawid / á bieżał ná potkánie przećiwko Filiſtynowi :
A zćiągnąwƺy Dawid rękę ſwą do torby / wyjął z niey kámień / y ćiſnął z proce / á ugodźił Filiſtyńcżyká w cżoło jego / ták yż utknął kámień w cżele jego / y padł twarzą ſwą ná źiemię.
A ták przemógł Dawid Filiſtyńcżyká procą y kámieniem / á uderzywƺy Filiſtyńcżyká / zábił go : choć miecżá nie miał Dawid w ręku :
A przybieżawƺy Dawid / ſtánął nád Filiſtyńcżykiem / y wźiął miecż jego / y dobył go z poƺew jego / y zábił go / y ućiął nim głowę jego. A gdy ujrzeli Filiſtynowie / yż umárł mocarz ich / Ućiekli.
Powſtawƺy tedy mężowie Izráelſcy y Judzcy / okrzyk ucżynili y gonili Filiſtyny / áż kędy chodzą do doliny / y áż do bram Akkáronu / y padáli ránni Filiſtynowie po drodze Sáráim / áż do Gett y áż do Akkáronu.
A wróćiwƺy śię Synowie Izráelſcy z pogoni Filiſtynów / rozchwyćili Obóz ich.
Potym wźiąwƺy Dawid głowę onego Filiſtyńcżyká / przynióſł ją do Jeruzalem / á zbroję jego włożył do namiotu ſwego.
A gdy widźiał Saul Dawidá wychodzącego przećiw Filiſtynowi / mówił do Abnerá / Hetmáná Wojſká <i>ſwego</i> : Cżyjim jeſt Synem ten młodźieniec / Abnerze? Y odpowiedźiał Abner : Żywie duƺá twojá Królu / żeć niewiem.
Tedy rzekł Król : Pytaj cżyjim jeſt Synem ten młodźieniec.
A gdy śię wracał Dawid zábiwƺy Filiſtyńcżyká / tedy go wźiął Abner / y przywiódł go przed Saulá / á Dawid miał głowę Filiſtynowę w ręku ſwych.
Y rzekł do niego Saul : Cżyjeś ty Syn Młodźieńcże? Y odpowiedźiał Dawid : <i>Jeſtem</i> Syn ſługi twego Iſájego / Betlehemcżyká.
