Przedniejƺemu śpiewákowi ná Neginot pieśń Dawidowá náucżájącá.
W uƺy ſwe przyjmij / o Boże! modlitwę moję / á nie kryj śię przed prośbą moją :
Poſłucháj mię z pilnośćią / á wyſłucháj mię ; boć śię uſkárżám w modlitwie ſwej / y trwożę ſobą :
Dla głoſu nieprzyjáćielá / y dla ućiśnieniá od bezbożniká ; ábowiem mię zárzucáją kłámſtwem / á w popędliwośći ſwej ſprzećiwiáją mi śię.
Serce moje boleje we mnie / á ſtráchy śmierći przypádły ná mię.
Bojáźń ze drżeniem przyƺłá ná mię / á okryłá mię trwogá.
Y rzekłem : Obym miał ſkrzydłá jáko gołębicá / zálećiáłbym / á odpocżąłbym.
Otobym dáleko zálećiał / á mieƺkáłbym ná puƺcży. Selá.
Poſpieƺyłbym / ábym uƺedł przed wiátrem gwáłtownym / y przed wichrem.
Zátráć ich / Pánie! rozdźiel język ich ; bom widźiał bezpráwie y rozruch w mieśćie.
We dnie y w nocy otácżáją ich po murách jego / á złość y przewrotność jeſt w pośrzodku jego.
Ciężkośći ſą w pośrzodku jego / á nie uſtępuje z ulic jego chytrość y zdrádá.
Abowiem nie nieprzyjáćiel jáki zelżył mię / inácżey znióſłbym to był ; áni ten / który mię miał w nienáwiśći / powſtał przećiwko mnie ; bobym śię wżdy był ſkrył przed nim ;
Ale ty / cżłowiecże mnie równy / wodzu mój / y znájomy mój.
Którzyśmy śię z ſobą mile w tájnośći nárádzáli / y do domu Bożego ſpołecżnie chádzáli.
Oby ich śmierć z prędká záłápiłá / ták áby żywo zſtąpili do piekłá! ábowiem złość jeſt w mieƺkániu ich / y w pośrzodku ich.
Ale ja do Bogá záwołám / á Pán mię wybáwi.
W wiecżór y ráno / y w południe modlić śię / y z trzáſkiem wołáć będę / áż wyſłuchá głos mój.
Odkupi duƺę moję / ábym był w pokoju od wojny przećiwko mnie ; bo ich wiele było przy mnie.
Wyſłuchá Bóg y utrápi ich / ( jáko ten / który śiedźi od wieku. Selá. ) przeto / że nie máƺ w nich popráwy / áni śię Bogá boją.
Wyćiągnął ręce ſwoje ná tych / którzy z nim mieli pokój / wzruƺył przymierze ſwoje.
Głádƺe niż máſło były ſłowá uſt jego / ále wálká w ſercu jego : á miękćiejƺe ſłowá jego niż olej / wƺákże były jáko miecże dobyte :
Wrzuć ná Páná brzemię twoje / á on ćię opátrzy / y nie dopuśći / áby śię ná wieki záchwiáć miał ſpráwiedliwy.
Ale ich ty / o Boże! wepchnieƺ w dół zginieniá ; mężowie krwáwi y zdrádliwi nie dojdą do połowy dni ſwojich ; ále ja w tobie nádźieję mieć będę.
