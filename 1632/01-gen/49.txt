Wezwał tedy Jákób Synów ſwojich / y rzekł : Zbierzćie śię / á oznájmię wam / co ma przyść ná was w oſtatnie dni.
Zbierzćie śię / y ſłuchajćie Synowie Jákóbowi / á ſłuchajćie Izráelá Ojcá wáƺego.
Ruben pierworodny mój / tyś moc mojá / y początek śiły mojey : zacny doſtojeńſtwem / y zacny męſtwem.
Zpłynieƺ jáko wodá / nie będźieƺ zacnym / boś wſtąpił ná łoże Ojcá twego / y ſplugáwiłeś łoże moje / y zginęło <i>doſtojeńſtwo twoje</i>.
Simeon y Lewi bráćia / naczynia niepráwośći miecze ich.
W rádę ich niechaj nie wchodźi duƺá mojá / á z zgromádzeniem ich / niech śię nie jednoczy ſławá mojá / bo w zápálcżywośći ſwey zábili mężá / á w ſwey woli wywróćili mur.
Przeklęta zápálczywość ich / iż uporna : y gniew ich / iż zátwárdźiáły. Rozdźielę je w Jákóbie / á roſproƺę je w Izráelu.
Judá / tyś jeſt / ćiebie chwalić będą bráćia twoij : ręká twojá będźie ná ƺyj nieprzyjaćiół twojich : kłaniáć śię tobie będą Synowie Ojcá twego.
Szczenię lwie Judá / od łupu / Synu mój / wróćiłeś śię : ſkłonił śię / y położył śię jáko lew / y jáko lwicá / á któż go obudźi?
Nie będźie odjęte ſceptrum od Judy / áni Zakonodawcá od nóg jego / áż przydźie Siloh / y jemu będźie <i>oddáne</i> poſłuƺeńſtwo narodów.
Uwiąże u winney máćicy oślę ſwe / á u wyborney máćice winney oślątko oślice ſwey. Omyje w winie ƺátę ſwoję / á we krwi jágód winnych odźienie ſwoje.
Czerwieńƺe oczy jego nád wino / á bielƺe zęby jego nád mleko.
Zábulon ná brzegu morſkim mieƺkáć będźie / y przy porćie okrętów : á gránice jego áż do Sydonu.
Iſáſchár <i>jáko</i> ośieł kośćiſty / leżący miedzy dwiemá brzemiony.
Upátrzył pokój że jeſt dobry / y źiemię że piękna : náchylił rámię ſwe ku noƺeniu / dla tegoż będźie hołd dawał.
Dán ſądźić będźie lud ſwój / jáko jedno z pokoleń Izráelſkich.
Będzie Dán wężem ná drodze / żmiją ná śćieƺce : kąſájąc pięty końſkie / że ſpádnie ná zad jeźdźiec jego.
Zbáwienia twego oczekawam Pánie.
Gád od wojſká zwyćiężony będźie / ále y on potym zwyćięży.
Z Aſſerá tłuſty chleb jego / á on wyda roſkoƺy Królewſkie.
Neftáli <i>jáko</i> łáni wypuƺczona / mówiąc piękne ſłowá.
Látorośl płodna Józef / látorośl wyraſtájąca nád źrzódłem / á látorośli <i>jego</i> rozchodzą śię po murze.
Acz gorzkośćią nápełnili go / y ſtrzeláli nań / á nienawidźieli go ſtrzelcy :
Jednák zoſtał potężny łuk jego / á zmocniły śię rámioná rąk jego / w rękách mocnego Bogá Jákóbowego / zkąd śię ſtał páſterzem / y opoką Izráelową.
Od Bogá Ojcá twego / który ćię wſpomógł / y od wƺechmogącego / któryć błogoſłáwił błogoſłáwieńſtwy niebieſkiemi z wyſoká<i>, y</i> błogoſłáwieńſtwy przepáśći leżącey głęboko / <i>y</i> błogoſłáwieńſtwy pierśi y żywotá.
Błogoſłáwieńſtwá Ojcá twego / mocniejƺe będą nád błogoſłáwieńſtwá przodków mojich / áż do gránic págórków wiecznych / będą nád głową Józefową / y nád wierzchem głowy / odłączonego miedzy bráćią ſwą.
Benjámin <i>jáko</i> wilk porywájący / poránu jeść będźie łup / á wieczór będźie dźielił korzyść.
Teć wƺyſtkie ſą dwánaśćie pokolenia Izráelſkie / y to co im powiedźiał Oćiec ich / y błogoſłáwił im / káżdemu według błogoſłáwieńſtwá jego błogoſłáwił im.
A rozkazał im / y rzekł do nich : Ja będę przyłączon do ludu mego : pogrzebćież mię z Ojcy mojimi / w jáſkini / która jeſt ná polu Efroná Hetejczyká.
W jáſkini która <i>jeſt</i> ná polu Máchpelá / która <i>jeſt</i> ná przećiwko Mámre w źiemi Chánánejſkiey / którą kupił Abráhám z rolą od Efroná Hettejczyká / w ośiádłość grobu.
Tám pogrzebiono Abráhámá / y Sarę żonę jego : Tám pogrzebiono Izááká / y Rebekę żonę jego / támem też pogrzebł Lią.
<i>A</i> kupiono tę rolą y jáſkinią / która ná niey / od Synów Hettowych.
Tedy przeſtawƺy Jákób mówić do Synów ſwojich / złożył nogi ſwe ná łoże / y umárł / y przyłączon jeſt do ludu ſwego.

