Y ſtáło śię / gdy śię z ſtárzał Izáák / y záćmiły śię oczy jego / ták iż widźieć nie mógł : tedy wezwał Ezawá ſyná ſwego ſtárƺego : y rzekł mu / Synu móy : á on odpowiedźiał / Owom ja.
Y rzekł <i>Izáák</i>. Otom śię już z ſtárzał : á nie wiem dniá śmierći ſwey.
Przetoż teraz weźmi proƺę naczynia twoje / ſájdak twój / y łuk twój / á wynidź w pole / y ułów mi zwierzynę.
Y nágotuj mi potráwy ſmáczne / w jákich śię kocham : y przynieś mi : á będę jádł / ábyć błogoſłáwiłá duƺá mojá / pierwey niż umrę.
Ale Rebeká ſłyƺáłá gdy to mówił Izáák do Ezawá ſyná ſwego : tedy wyƺedł Ezaw ná pole / áby ułowił zwierzynę y przynióſł.
Y rzekłá Rebeká do Jákóbá ſyná ſwego mówiąc / Otom ſłyƺáłá gdy Oćiec twój mówił do Ezawá brátá twego / y rzekł.
Przynieś mi <i>co</i> z obłowu / á nágotuj mi potráwy ſmáczne / ábym jadł / y błogoſłáwił ći przed obliczem Páńſkim pierwey niż umrę.
A ták teraz ſynu mój uſłuchaj głoſu mego w tym co ja roſkázuję tobie.
A ƺedƺy do trzody / przynieś mi z támtąd dwoje koźląt dobrych / á nágotuję z nich potráwy ſmáczne Ojcu twemu / jáko rad jada.
Y zánieśieƺ Ojcu twemu / á będźie jadł : dla tego ábyć błogoſłáwił pierwey niż umrze.
Tedy rzekł Jákób do Rebeki Mátki / ſwej : Oto Ezaw brát mój człowiek koſmáty / á jam człowiek głádki :
Jesli mię pomáca Oćiec mój / á będźie rozumiał że z niego ƺydzę / przywiodę ná śię przeklęctwo á nie błogoſłáwieńſtwo.
Y rzekłá mu Mátká jego : Ná mię <i>niech będźie</i> przeklęctwo twoje ſynu mój / tylko uſłuchaj głoſu mego / á ƺedƺy przynieś mi.
Tedy on ƺedƺy / wźiął / y przynióſł Mátce ſwey : y nágotowáłá Mátká jego potráwy ſmáczne / jáko rád jadał Oćiec jego.
Y wźiąwƺy Rebeká ƺáty Ezawá ſyná ſwego ſtárƺego nakoƺtowniejƺe / które <i>miáłá</i> u śiebie w domu / oblokłá w nie Jákóbá Syná ſwego młodƺego.
A ſkórkámi koźlęcymi obwinęłá ręce jego / y głádkość ƺyje jego.
Y dáłá chleb y potráwy ſmáczne / które nágotowáłá / w ręce Jákóbá Syná ſwego.
A <i>on</i> wƺedƺy do Ojcá ſwego mówił : Ojcze mój : á on rzekł / owom ja / ktoś ty <i>jeſt</i> Synu mój?
Y rzekł Jákób Ojcu ſwemu : Jam <i>jeſt</i> Ezaw pierworodny twój : uczyniłem jákoś mi roſkazał : wſtań proƺę / śiądź / á jedz z obłowu mego : áby mi błogoſłáwiłá duƺá twojá.
Y rzekł Izáák do Syná ſwego / Cóż to <i>jeſt</i>? Prętkoś to ználazł Synu mój : á on odpowiedźiał / ſpoſobił to Pan Bóg twój / że mi śię nágodźiło.
Zátym Izáák rzekł do Jákóbá / Przyſtąp ſám ábym ćię pomácał Synu mój / jesliś ty jeſt Syn mój Ezaw / czyli nie?
Tedy przyſtąpił Jákób do Izááká Ojcá ſwego / który pomácawƺy go / rzekł / Głos / jeſt głos Jákóbów / ále ręce / ręce Ezawowe.
Y nie poznał go : ábowiem były ręce jego jáko ręce Ezawá brátá jego / koſmáte : y błogoſłáwił mu /
Y rzekł / Tyżeś jeſt Syn mój Ezaw? á <i>on</i> odpowiedźiał / Ja.
Zátym rzekł / Podájże mi żebym jadł z obłowu ſyná mego / ábyć błogoſłáwiłá duƺá mojá. Tedy mu podał / y jadł : Przynióſł mu też winá / y pił.
Y rzekł mu Izáák Oćiec jego : Przyſtąpże teraz á pocáłuj mię ſynu mój.
Tedy przyſtąpiwƺy pocáłował go / á <i>ſkoro</i> poczuł wonność ƺat jego / błogoſłáwił mu / mówiąc. Oto wonność Syná mego / jáko wonność polá któremu błogoſłáwił PAN.
Niechajżeć da Bóg z roſy niebieſkiej / y z tłuſtośći źiemſkiey y obfitość zboża y winá.
Niechájći ſłużą ludźie / á niechći śię kłaniáją narodowie : bądź Pánem Bráćij twojey / á niechći śię kłaniáją ſynowie Mátki twojey : którzyby ćię przeklináli niech będą przeklętymi : á którzyby ćię błogoſłáwili / niech będą błogoſłáwionymi.
Y ſtáło śię gdy przeſtał Izáák błogoſłáwić Jákóbowi / y ledwie Jákób odƺedł od oblicza Izááká Ojcá ſwego : tedy Ezaw brát jego przyƺedł z łowu ſwego.
Który nágotowawƺy potráwy ſmáczne / przynióſł je Ojcu ſwemu / y mówił do Ojcá ſwego : wſtańże Ojcze mój / á jedz z obłowu Syná twego / áby mi błogoſłáwiłá duƺá twojá.
Tedy mu rzekł Izáák Oćiec jego : Któżeś ty? A on rzekł / Jam <i>jeſt</i> ſyn twój / pierworodny twój Ezaw.
Y zlękł śię Izáák zlęknieniem bárzo wielkim / y rzekł : Któż <i>to,</i> á gdźie jeſt ten co ułowił zwierzynę / y przynióſł mi : y jadłem ze wƺyſtkiego / pierwey niżeś ty przyƺedł? y błogoſłáwiłem mu / y będźie błogoſłáwionym.
A uſłyƺawƺy Ezaw ſłowá Ojcá ſwego / záwołał głoſem wielkim / y był żáłośćią wielką zjęty / y rzekł Ojcu ſwemu : Błogoſłáwże też <i>y</i> mnie Ojcze mój.
A on mu rzekł / Przyƺedł brát twój chytrze : y wźiął błogoſłáwieńſtwo twoje.
Tedy Ezaw rzekł. Słuƺnieć názwano imię jego Jákób / podƺedł mię bowiem już dwá kroć : pierworodztwo moje wźiął / á teraz oto odnióſł błogoſłáwieńſtwo moje. Y rzekł : Toś mi nie záchował błogoſłáwieńſtwá?
Odpowiedźiał Izáák / y rzekł do Ezawá : Otom go Pánem poſtánowił nád tobą / y wƺyſtkę bráćią jego dałem mu zá ſługi : y zbożem / y winem opátrzyłem go : á tobie cóż teraz mam uczynić Synu mój?
Y rzekł Ezaw Ojcu ſwemu : Izali <i>tylko</i> jedno błogoſłáwieńſtwo maƺ Ojcze mój? błogoſłáwże <i>y</i> mnie : y jamći <i>ſyn twój</i> Ojcze mój. Y podnióſł Ezaw głos ſwój / á płákał.
Y odpowiedźiał Izáák Oćiec jego / y rzekł mu : Oto w tłuſtośći źiemie będźie mieƺkánie twoje / y w rośie niebieſkiej z góry.
A z mieczá twego żyć będźieƺ / y brátu twemu będźieƺ ſłużył / ále ſtánie śię że <i>y ty</i> pánowáć będźieƺ / y zrzućiƺ járzmo jego z ƺyje twojey.
Przetoż nie nawidźiał Ezaw Jákóbá / dla błogoſłáwieńſtwá którym mu błogoſłáwił Oćiec jego / y mówił Ezaw w ſercu ſwym : Przybliżáją śię dni żáłoby Ojcá mego / á zábiję Jákóbá brátá mego.
Y oznájmiono Rebece ſłowá Ezawá Syná jey ſtárƺego / która poſławƺy wezwáłá Jákóbá Syná ſwego młodƺego / y rzekłá do niego : Oto Ezaw brát twój ćieƺy śię tym yż ćię zábije.
Przetoż teraz Synu mój uſłuchaj głoſu mego / á wſtawƺy / ućiecz do Lábáná brátá mego / do Cháranu.
Y pomieƺkaj z nim przez jáki czás / áż ućichnie gniew brátá twego.
Aż śię odwróći zápálczywość brátá twego od ćiebie / y zápomni tego coś mu uczynił : potym ja poślę / á wezmę ćię z támtąd : bo / czemuż mam was obudwu poſtradáć jednego dniá.
Y rzekłá Rebeká do Izááká : Obmierzł mi żywot mój dla córek Hetejſkich : jesliże <i>y</i> Jákób weźmie ſobie żonę z córek Hetejſkich / jákie ſą córki źiemie tey / cóż mi po żywoćie?
