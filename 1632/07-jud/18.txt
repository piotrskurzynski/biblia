W one dni / nie było Królá w Izráelu : á tegoż cżáſu pokolenie Dán ƺukáło ſobie dźiedźictwá do mieƺkánia : ábowiem nie przypádło im było áż do onego dniá w pośrzodku pokoleń Izráelſkich dźiedźictwo.
Przetoż wypráwili Synowie Dán z pokolenia ſwego piąći mężów z gránic ſwojich / mężów walecżnych z Sáráá y z Eſtáol / áby przepátrzyli źiemię / y wyƺpiegowáli ją / y rzekli do nich : Idźćież / wyƺpiegujćie źiemię : y przyƺli <i>ná</i> górę Efrájim / áż do domu Micháſowego / y nocowáli tám.
A gdy byli bliſko domu Micháſowego / poználi głos młodźieńcá Lewity : y zſtąpiwƺy tám / rzekli mu : któż ćię tu przywiódł? á co tu cżyniƺ? y co tu maƺ zá ſpráwę?
A on im powiedźiał : Ták á ták poſtánowił ze mną Michás / y nájął mię ábym u niego był zá Kápłaná.
Y rzekli do niego / prośimy poradź śię Bogá / ábyſmy wiedźieli / poƺcżęśćili śię nam tá drogá náƺá / którą idźiemy.
Y odpowiedźiał im Kápłan : Idźćie w pokoju / ábowiem ſpráwuje PAN drogę wáƺę którą idźiećie.
A ták poƺedƺy onych pięć mężów / przyƺli do Láis / á ujrzeli lud który w nim był / mieƺkájący beſpiecżnie / według zwycżáju Sydońcżyków / w próznowániu / y w beſpiecżeńſtwie : bo nie był ktoby ich trapił w oney źiemi / álbo pośiadał króleſtwo ich : nád to odległymi byli od Sydońcżyków / y <i>żadney</i> ſpráwy z nikim nie mieli.
Gdy śię tedy wróćili do bráćij ſwey do Sáráá y do Eſtáol / rzekli im bráćia ich / Cóżeśćie <i>ſpráwili</i>?
Y rzekli : wſtańćie / á ćiągnimy przećiwko nim / boſmy widźieli źiemię / á oto bárzo dobra / á wy nie dbaćie? nie leńćież śię iść / á przyƺedƺy ośieść tę źiemię.
( Gdy wnidźiećie / przydźiećie do ludu beſpiecżnego do źiemi przeſtronney / ) Bo ją dał Bóg w ręce wáƺe : miejſce / kędy niemáƺ żadnego niedoſtátku wƺyſtkich rzecży / które ſą ná źiemi.
Y wyƺło z támtąd z pokolenia Dán / z Sáráá y z Eſtáol / ƺeść ſet mężów gotowych do boju.
A idąc położyli śię Obozem u Káriátiárym w Judá : przetoż názwáli ono miejſce / Obóz Dánów / áż do dniá dźiśiejƺego / á <i>jeſt</i> zá Káriátiárym.
A ruƺywƺy śię z támtąd ná górę Efrájim / przyƺli áż do domu Micháſowego :
Y mówili oni pięć mężów / którzy chodźili ná ƺpiegi do źiemie Láis : y rzekli do bráćij ſwey : Wiećieƺ / iż w tym domu jeſt Efod y Theráfim / y Obraz ryty y lany? przetoż teraz wiedzćie co maćie cżynić.
A zſtąpiwƺy tám / przyƺli do domu młodźieńcá Lewity / w dom Micháſów / y pozdrowili go w pokoju.
Ale ƺeść ſet mężów gotowych do boju / którzy <i>byli</i> z Synów Dánowych / ſtali przed drzwiámi.
A ták wƺedƺy tám oni pięć mężów / którzy chodźili ná wyƺpiegowánie źiemie : wźięli obraz ryty y Efod / y Theráfim / y obraz lany : á Kápłan ſtał przede drzwiámi bramy z ƺeśćią ſet mężów gotowych do boju.
A ći którzy weƺli do domu Micháſowego / wźięli Obraz ryty / Efod y Theráfim / y Obraz lany : y rzekł do nich Kápłan / cóż to cżynićie?
A oni mu odpowiedźieli : Milcż / włóż rękę twą ná uſtá twoje / á pódź z námi / á bądź nam zá Ojcá y zá Kápłaná : Cóśći lepiey / bydź Kápłanem w domu mężá jednego / cżyli bydź Kápłanem pokolenia y domu Izráelſkiego :
Y urádowáło śię ſerce Kápłanowe / á wźiąwƺy Efod / y Theráfim / y Obraz ryty / wƺedł w pośrzodek onego ludu.
A oni obróćiwƺy śię poƺli / á puśćili przed ſobą dźiatki y bydło / y <i>co było</i> koƺtowniejƺego.
A gdy byli opodal od domu Micháſowego / tedy mężowie którzy <i>mieƺkáli</i> w domiech bliſkich domu Micháſowego / zebrawƺy śię gonili Syny Dán.
Y wołáli zá Synámi Dán : Którzy obejrzawƺy śię rzekli do Micháſá : Cóżći / żeś śię <i>ták</i> ſkupił?
Y odpowiedźiał : Bogi moje którem ſpráwił pobráliśćie y Kápłaná / á odeƺliśćie : y cóż więcey mieć będę? á jeƺcże mówićie / cóż ći?
Ná to mu odpowiedźieli Synowie Dán : Niech nie ſłyƺymy głoſu twego zá ſobą / by śię ſnadź nie rzućili ná was mężowie rozgniewáni / á ſtráćiłbyś duƺę twoję / y duƺę domu twego.
Y poƺli Synowie Dán drogą ſwoją : á widząc Michás / że byli moźniejƺy niźli on / wróćił śię / y ƺedł do domu ſwego.
Tedy oni wźiąwƺy to co był ſpráwił Michás / y z Kápłanem którego miał / przyƺli do Láis / do ludu próznującego / y beſpiecżnego / y wyśiekli je oſtrzem miecżá / á miáſto ſpalili ogniem.
A nie był ktoby ich rátował : ábowiem byli dáleko od Sydonu / y niemieli <i>żadney</i> ſpráwy z nikim / á to <i>miáſto leżało</i> w dolinie / która jeſt w Betrohob / które <i>znowu</i> pobudowawƺy / mieƺkáli w nim.
Y názwáli imię miáſtá onego Dán / według imienia Dáná Ojcá ſwego / który śię był urodźił Izráelowi / á przed tym imię miáſtá onego było Láis.
A ták poſtáwili ſobie Synowie Dán Obraz ryty : A Jonátán Syn Gerſoná Mánáſſeſſowego / on y Synowie jego byli Kápłanámi w pokoleniu Dán / áż do cżáſu pojimánia <i>obywátelów</i> oney źiemie.
Wyſtáwili tedy ſobie on Obraz ryty / który był ucżynił Michás / po wƺyſtkie dni póki był dom Boży w Sylo.
