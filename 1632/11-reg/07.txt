Potym dom ſwój budował Sálomon przez trzynaśćie lat / y dokonał wƺyſtkiego domu ſwego.
Zbudował też dom láſu Libánowego ná ſto łokieć w dłuż / á ná pięćdźieśiąt łokieć w ƺerz / á ná trzydźieśći łokieć w zwyƺ / ná cżterech rzędách ſłupów Cedrowych : á bálki Cedrowe <i>leżáły</i> ná onych ſłupách.
A był nákryty Cedrem z wierzchu ná onych bálkách / które były ná cżterdźieſtu y piąći ſłupách <i>których było</i> w káżdym rzędźie piętnaśćie.
Okná też były we trzy rzędy / á okno przećiwko oknu trzemá rzędámi.
A wƺyſtkie drzwi / y podwoje były ná cżtery gránie / <i>y</i> okná : á ſporządzone były okná przećiw oknam trzemá rzędámi.
Ucżynił też przyśionek ná ſłupách ná pięćdźieśiąt łokieć w dłuż ; á w ƺerz ná trzydźieśći łokieć. A był on przyśionek ná przodku / <i>tákże</i> y ſłupy y bálki ná przodku <i>domu</i> tego.
Nád to ucżynił przyśionek dla ſtolice gdźie ſądźił / przyśionek Sądowy / który nákryty był Cedrem od tłá / áż do ſtropu.
A w domu ſwym w którym mieƺkał / <i>ucżynił</i> Salę drugą zá przyśionkiem tákąż robotą : zbudował też dom córce Fáráonowey / którą był pojął Sálomon / podobny temuż przyśionkowi.
To wƺyſtko było z koƺtownego kámienia pod miárą wyćioſánego / y piłą rzezánego / we wnątrz y ze wnątrz / od tłá áż do ſtropu / á z dworu áż do wielkiey śieni.
A fundáment był z kámienia koƺtownego / y z kámienia wielkiego / z kámienia ná dźieśiąći łokieć / y z kámienia ná ośm łokieć.
A nád tym kámienie koƺtowne / pod miárą wyćioſáne / z deſkámi Cedrowymi.
Sień tákże wielka miáłá w około trzy rzędy kámienia ćioſánego / á jednym rzędem drzewo Cedrowe / ták jáko śień wnętrzna domu PAńſkiego / y przyśionek domu tego.
Poſłał też Król Sálomon / y wezwał Chyrámá z Tyru.
A ten był Synem niewiáſty wdowy / z pokolenia Neftálim / á Oćiec jego był obywátel Tyrſki / który robił miedźią : á był pełen mądrośći y roſtropnośći / y umiejętnośći ná robienie wƺelkiey roboty z miedźi : ten przyƺedƺy do Królá Sálomoná / zrobił wƺelką robotę jego.
Naprzód ulał dwá ſłupy miedźiáne / ośmnaśćie łokieć <i>było</i> w zwyƺ ſłupá jednego / á w okrąg dwánaśćie łokieć ; <i>tákiż był y</i> drugi ſłup.
Potym ucżynił dwie gałce / które miano poſtáwić ná wierzchu ſłupów / ulane z miedźi : pięć łokieć w zwyƺ <i>było</i> gałki jedney / á pięć łokieć w zwyƺ gałki drugiey.
Siatki też robotą dźianą / y ƺnury ná kƺtałt łáńcuchów poſpráwiał do tych gałek / które były ná wierzchu ſłupów : śiedm ná gałkę jednę / á śiedm ná drugą gałkę.
A ucżyniwƺy ſłupy / <i>ſpráwił</i> dwá rzędy jábłek gránatowych w około ná śiatce jedney : áby okrywáły gałki które były ná wierzchu : tákże też ucżynił y ná drugiey gałce.
A ná onych gałkách / które <i>były</i> ná wierzchu ſłupów w przyśionku / <i>byłá</i> robotá liliey ná cżterech łokćiach.
Y miáły one gałki ná onych dwu ſłupách / ták z wierzchu / jáko y przećiwko śrzodkowi pod śiatką / jábłká gránatowe ; których było dwie śćie / dwiemá rzędámi w około / <i>ná jedney y</i> ná drugiey gałce.
Y poſtáwił one ſłupy w przyśionku kośćielnym : á poſtáwiwƺy ſłup práwy / názwał imię jego Jáchin : poſtáwiwƺy záś ſłup lewy / názwał imię jego Boáz.
A ná wierzchu onych ſłupów <i>były</i> wyrobione lilie. A ták dokonána jeſt robotá onych ſłupów.
Przytym ucżynił morze odlewáne / ná dźieśiąći łokieć od jednego brzegu do drugiego brzegu / okrągłe w około : á ná pięć łokieć byłá wyſokość jego / á okrąg jego ná trzydźiestu łokieć w około.
A pod brzegiem jego były pukle / ná kƺtałt jábłek leśnych / wƺędy w około / w káżdym łokćiu po dźieśiąći / które okrążyły morze w około : dwá rzędy jábłek lanych z nim ulano.
To <i>morze</i> ſtało ná dwánaśćie wolech : trzej pátrzáli ná Północy ; á trzej pátrzáli ku Zachodowi ; á trzej pátrzáli ku Południowi ; á trzej pátrzáli ku Wſchodowi ; á morze <i>ſtało</i> ná nich z wierzchu : á wƺyſtkie zády ich były pod morzem.
A było miążƺe ná dłoń : á brzeg jego był jáko kráje u kubká / <i>ná kƺtałt</i> kwiátu lilijowego : <i>á</i> dwá tyśiącá wiáder bráło w śię.
Ucżynił też dźieśięć podſtáwków miedźiánych : ná cżtery łokćie w dłuż podſtáwek jeden : á ná cżtery łokćie w ƺerz : á ná trzy łokćie w zwyƺ.
A táká byłá robotá káżdego podſtáwku : liſtwowánia <i>miáły</i> w około : które liſtwowánia <i>były</i> miedzy kráńcámi.
A ná onym liſtwowániu które <i>były</i> miedzy kráńcámi / lwi / woły / y Cherubinowie byli : á ná kráńcách <i>był</i> podſtáwek z wierzchu : á pod onymi lwámi y wołmi / było przydáne obwiedźienie robotą ćiągnioną.
A cżtery kołá miedźiáne <i>były</i> pod káżdym podſtáwkiem / y deſki miedźiáne : á ná cżterech rogách jego były <i>podpory jáko</i> rámioná : á pod wánną <i>były te</i> rámioná ulane / przy káżdey ſtronie obwiedźienia.
Głębokość wánny od wierzchu do dná nád ſłupcem byłá ná łokćiu : tákże wierzch jey był okrągły jáko y ſłupiec który <i>był</i> ná pułtorá łokćiá : á ná wierzchu jey były rzezánia / y liſtwowánia cżworográniſte / nie okrągłe.
A ták było po cżtery kołách pod onym liſtwowániem / á ośi kół <i>wychodźiły</i> z podſtáwku : á káżde koło <i>było</i> w zwyƺ pułtorá łokćiá.
A robotá tych kół <i>byłá</i> jáko robotá kół wozowych : ośi ich / y ƺpice ich / y dzwoná ich / y piaſty ich / wƺyſtko było odlewáne.
Były też cżtery rámioná ná cżterech rogách káżdego podſtáwku / z którego wychodźiły one rámioná.
A ná wierzchu podſtáwku <i>był ſłupek</i> w zwyƺ ná puł łokćiá ze wƺąd okrągły / y ná wierzchu tegoż podſtáwku były kráńce <i>jego,</i> y liſtwowánia <i>które wychodźiły</i> z niego.
Y wyrzezał ná deƺcżkách po kráńcách jego / y po liſtwowániách jego Cherubiny / lwy / y pálmy / jedno podle drugiego / po káżdym przydániu w około.
Ná tenże kƺtałt / ucżynił dźieśięć podſtáwków odlewánych : jednákim odlewániem / jednákiey miáry / y jednákiego rzezánia wƺyſtkie były.
Przytym ucżynił dźieśięć wánien miedźiánych : cżterdźieśći wiáder bráłá w śię jedná wánná : á káżda wánná byłá ná cżtery łokćie : jedná wánná <i>ſtałá</i> ná jednym podſtáwku / á ták ſtały ná dźieśiąći podſtáwkách.
Y poſtáwił pięć podſtáwków po práwey ſtronie domu / á pięć po lewey ſtronie domu : poſtáwił też morze po práwey ſtronie domu / ná wſchód ſłońcá ku południu.
Nácżynił tedy Chyrám wánien / y łopát / y miednic : á ták dokonał Chyrám prace wƺyſtkiey roboty / którą cżynił Królowi Sálomonowi do domu PAńſkiego.
<i>To jeſt</i> / dwá ſłupy / y <i>dwie</i> gałce okrągłe / które były ná wierzchu dwu ſłupów : y dwie śiatce / áby okrywáły te dwie gałce okrągłe / które <i>były</i> ná wierzchu ſłupów.
Y jábłek gránátowych cżtery ſtá ná onych dwu śiatkách : dwá rzędy jábłek gránátowych były ná káżdey śiatce / áby okrywáły te dwie gałki okrągłe / które były ná wierzchu ſłupów.
Tákże dźieśięć podſtáwków / y dźieśięć wánien ná podſtáwkách.
Y morze jedno : á wołów dwánaśćie pod morzem.
Y panwie / y łopáty / y miednice / y wƺyſtko nacżynie / które ucżynił Chyrám Królowi Sálomonowi do domu PAńſkiego / <i>było</i> z miedźi polerowáney.
To odlewał Król ná równinie u Jordanu w iłowátey źiemi / miedzy Sochotem y miedzy Sártánem.
Ale Sálomon zániechał <i>wáżyć</i> tego wƺyſtkiego nacżynia / dla mnóſtwá bárzo wielkiego : nie upátrowano wagi miedźi.
Ucżynił też Sálomon wƺyſtko inne nacżynie do domu PAńſkiego : Ołtarz złoty : y ſtół złoty / ná którym leżáły chleby pokłádne.
Y pięć lichtarzów po práwey ſtronie / á pięć po lewey ſtronie / przed Świątnicą z ƺcżerego złotá / y kwiáty / y lámpy / y nożycżki ze złotá.
Y kubki / y hárfy / y miednice / y miſy / y kádźielnice z ƺcżerego złotá : y zawiáſy <i>złote</i> do drzwi domu wnętrznego / <i>to jeſt</i> świątnice świętych : tákże do drzwi domu Kośćiołá / <i>zawiáſy</i> złote.
A ták dokonáná jeſt wƺyſtká robotá / którą ſpráwił Król Sálomon do domu PAńſkiego : Y wnióſł tám Sálomon rzecży które był poświęćił Dawid Oćiec jego / śrebro y złoto / y nacżynia / <i>y</i> włożył do ſkárbu domu PAńſkiego.
