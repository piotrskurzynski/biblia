Tedy rzekł Eliaƺ Tesbitá <i>jeden</i> z obywátelów Gáláádu do Achábá : Żywie PAN Bóg Izráelſki / przed którego oblicżnośćią ſtoję / że nie będźie tych lat roſy / áni deƺcżu / jedno według ſłów uſt mojich.
Y ſtáło śię ſłowo PAńſkie do niego / mówiąc :
Odejdź z tąd / á obróć śię ná wſchód ſłońcá / y ſkryj śię u potoku Chárit / który jeſt przećiwko Jordanowi.
Y będźieƺ pił z potoká : á rozkazałem / krukom / áby ćię tám żywili :
Y poƺedł / á ucżynił według ſłowá PAńſkiego : y przyƺedƺy uśiadł u potoku Chárit / który <i>był</i> przećiwko Jordanowi.
A krucy przynośiły mu chleb y mięſo poránu : tákże chleb y mięſo wiecżór : á pił z potoká.
Lecż po wyśćiu niektórych dni / wyſechł on potok : bo nie pádał deƺcż ná źiemię.
Y ſtáło śię ſłowo PAńſkie do niego / mówiąc :
Wſtań / idź do Sárepty Sydońſkiey / y mieƺkaj tám : otom tám rozkazał niewieśćie wdowie / áby ćię żywiłá.
Tedy on wſtawƺy ƺedł do Sárepty / y przyƺedł do bramy miáſtá / á oto tám niewiáſtá wdowá zbieráłá drwá : który záwoławƺy jey / rzekł : Przynieś mi proƺę trochę wody w nacżyniu / ábym śię nápił.
A gdy oná ƺłá áby przynioſłá / tedy ná nię záwołał / y rzekł : Przynieś mi <i>też</i> proƺę ƺtucżkę chlebá w ręce twojey.
Y odpowiedźiáłá : Żywie PAN Bóg twój / żeć nie mam piecżonego chlebá / oprócż z garść pełną mąki w gárncu / á trochę oliwy w báńce : á oto zbieram trochę drewek / ábym ƺłá / y zgotowáłá to ſobie y Synowi ſwemu / á zjadƺy to / ábyſmy pomárli.
Tedy rzekł do niey Eliaƺ : Nie bój śię : Idź / ucżyń jákoś rzekłá : wƺákże ucżyń mi z tego pierwey podpłomyk máły / y przynieś mi / potym też ſobie y Synowi ſwemu ucżyniƺ.
Abowiem ták powiedźiał PAN Bóg Izráelſki : Mąká z gárncá tego nie będźie ſtrawiona ; áni oliwy z tey báńki ubędźie / áż do dniá / gdy PAN ſpuśći deƺcż ná źiemię.
Y poƺłá á ucżyniłá podług ſłowá Eliaƺowego / y jádłá / oná y on / y wƺyſtká cżeladź jey <i>áż śię wypełniły</i> te dni.
Nie byłá ſtrawiona mąká z onego gárncá / áni oliwy z báńki ubyło według ſłowá PAńſkiego / które powiedźiał przez Eliaƺá.
Y ſtáło śię potym że śię rozniemógł Syn oney niewiáſty / pániey domu onego : á byłá niemoc jego bárzo ćięƺka / ták / że w nim tchu nie zoſtáło.
Przetoż rzekłá do Eliaƺá : Cóż mnie y tobie mężu Boży? przyƺedłeś do mnie / ábyś przywiódƺy ná pámięć niepráwość moję / umorzył Syná mego.
Y rzekł do niey : Daj mi Syná twego : y wźiąwƺy go z łoná jey / wnióſł go ná Salę / ná którey mieƺkał / y położył go ná łożu ſwojim.
Y wołał do PANA á rzekł : PAnie Boże mój / yzali też utrapiƺ wdowę / u którey mieƺkam / iżeś zábił Syná jey?
A rozćiągnąwƺy śię nád dźiećięćiem po trzy kroć / wołał do PANA / mówiąc : PAnie Boże mój / niechaj śię / proƺę / wróći duƺá dźiećiątká tego / w ćiáło jego.
Y wyſłuchał PAN głos Eliaƺow : y wróćiłá śię duƺá dźiećięćiá w ćiáło jego / y ożyło.
Tedy wźiął Eliaƺ dźiećię / y znióſł je z Sali do domu : á oddał go mátce jego : y rzekł Eliaƺ : Wej / Syn twój żywie.
Y rzekłá niewiáſtá do Eliaƺá : Terazem poznáłá iżeś jeſt mąż Boży / á ſłowo PAńſkie w uśćiech twojich jeſt prawdá.
